## Uwchraddio dy brosiect

Os oes gen ti amser, galli di uwchraddio dy brosiect. Efallai fod gen ti syniadau i ychwanegu mwy yn barod, neu efallai hoffet ti fynd yn ôl i'r cam cyntaf ac edrych ar brosiectau eraill eto am fwy o ysbrydoliaeth.

Gallet ti:
- Ychwanegu mwy o `newidynnau`{:class="block3variables"} sy'n cynrychioli'r pethau mae dy brif gorlun eu heisiau neu eu hangen.
- Gwirio mwy o **amodau** gan ddefnyddio datganiadau `os`{:class="block3control"}, a gwneud i dy gorlun wneud pethau gwahanol gan ddibynnu a ydy'r cyflwr yn wir neu'n anwir
- Ychwanegu mwy o gorluniau mae modd eu defnyddio i ryngweithio â dy brif gorlun, fel botymau neu deganau.
- Ychwanegu animeiddiadau gan ddefnyddio `effeithiau graffeg`{:class="block3looks"} neu wisgoedd
- Ychwanegu mwy o `effeithiau sain`{:class="block3sound"}

## Cael ysbrydoliaeth

Mae gan bob prosiect enghreifftiol yn y [Cyflwyniad](.) ddolen Gweld tu mewn er mwyn i ti allu agor y prosiect yn Scratch, edrych ar y cod i gael syniadau, a gweld sut maen nhw'n gweithio.

Cymer olwg ar rai o'r prosiectau **Mae'r corlun hwn dy angen di** sydd wedi'u creu gan aelodau'r gymuned yn stiwdio Raspberry Pi Foundation **Mae'r corlun hwn dy angen di - Prosiect Cymunedol** [Gweld tu mewn](https://scratch.mit.edu/studios/29722869/){:target="_blank"}.

## Gwelliannau bach

Pan fyddi di'n creu prosiect Scratch, mae yna lawer o ffyrdd i wneud yn siŵr dy fod ti wedi gwneud gwaith da.

<p style="border-left: solid; border-width:10px; border-color: #0faeb0; background-color: aliceblue; padding: 10px;">
Mae <span style="color: #0faeb0">enillion ymylol</span> yn uwchraddiadau bach sydd ddim yn gwneud llawer o wahaniaeth ar eu pennau eu hunain, ond o'u hychwanegu at ei gilydd, sy'n gwneud gwelliant mawr i ansawdd dy waith a chyflymder unrhyw newidiadau. 
</p>

--- task ---

Alli di ddefnyddio enillion ymylol i newid un peth nawr a fydd yn dy helpu yn y dyfodol? Pethau i'w gwneud:

+ Rho enwau call i'r holl gorluniau, gwisgoedd, seiniau, newidynnau a negeseuon. Mae'n llawer haws deall prosiectau sy'n defnyddio enwau defnyddiol
+ Llenwa Dudalen y Prosiect gyda theitl, cyfarwyddiadau a nodiadau da fel bod defnyddwyr yn gwybod sut i ddefnyddio dy brosiect ac o ble ges di dy syniadau
+ Ychwanega sylwadau byr sy'n egluro beth mae dy god yn ei wneud
+ Gwna'n siŵr fod dy sgriptiau'n daclus yn y tab **Cod**. Galli di dde-glicio a dewis **Glanhau'r Blociau** neu drefnu'r sgriptiau mewn ffordd sy'n gwneud synnwyr i ti. Ceisia roi sgriptiau tebyg gyda'i gilydd.

--- /task ---

--- save ---

